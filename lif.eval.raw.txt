ᤛᤣᤘᤠᤖᤥ॥
ᤋᤖ ᤂᤧᤏᤡ ᤂᤶᤓ ᤕᤠ᤹ ᤖᤠ᤺ᤰᤛᤧ ᤁᤧᤒᤣᤃᤡᤀᤠᤱ ᤁᤧᤍᤧᤀᤡᤸᤗᤧ ᤀᤧᤶᤓᤧᤸᤗᤧ ᤁᤧᤀᤡᤵᤛᤡ॥
ᤀᤠᤐᤠ, ᤀᤠᤔᤠᤖᤧ ᤔᤧᤏᤡᤛᤢᤖ ᤕᤠ᤹ ᤖᤠ᤺ᤰᤛᤧ ᤁᤧᤒᤣᤃᤡᤀᤠᤱ ᤕᤠᤶᤔᤢ ᤁᤧᤍᤧᤀᤡ॥
ᤋᤖ ᤀᤖᤢ ᤁᤢᤈᤢᤶᤜᤠ᤹ ᤖᤳ ᤔᤧᤘᤠ᤹॥ ᤂᤶᤓᤧᤀᤠᤱ ᤀᤧᤶᤓᤧᤸᤗᤧ ᤛᤧ᤺ᤖᤡᤃᤧ - ᤂᤴᤄᤠᤏᤢᤱ ᤆᤱ॥
ᤋᤖ ᤀᤠᤏᤡ ᤕᤠᤰᤌᤢᤶᤒᤠᤖᤧ ᤕᤠᤰᤌᤢᤶᤒᤠᤏᤢᤱ ᤐᤧᤏᤡᤸᤗᤧ ᤀᤠᤰᤂ᤹ᤕᤠᤖᤡᤰ ᤒᤡᤆᤠᤖ ᤁᤧᤈᤥᤃᤢ॥
ᤕᤠᤰᤌᤢᤶᤒᤧᤸᤗᤧ ᤆᤥᤀᤠᤱ ᤆᤥᤃᤢᤀᤠᤱ॥
ᤀᤧᤶᤓᤧᤸᤗᤧ ᤀᤠᤓᤣᤍᤠᤱᤒᤠ ᤐᤥᤰᤛᤧ ᤂᤧᤏᤡ ᤐᤧᤏᤡ ᤐᤠᤴ ᤆᤡᤕᤸᤗᤡᤰ ᤁᤧᤒᤠ᤹ᤖᤡ॥
ᤕᤠᤰᤌᤢᤱ ᤐᤠᤴ ᤆᤡᤃᤧᤔᤠᤛᤢᤶ॥
ᤌᤥ ᤆᤢᤔᤧᤸᤗᤧ ᤏᤧᤜᤡ ᤗ᤺ᤳᤋᤢ, ᤏᤠ ᤆᤢᤔᤧᤸᤗᤧ ᤏᤧᤜᤡ ᤗ᤺ᤳᤋᤢ॥ ᤂᤶᤓ ᤈᤶᤔ ᤖᤧ ᤗ᤺ᤳᤔᤢᤏᤠᤱ॥
ᤀᤠᤴᤆᤡ ᤀᤠᤸᤗᤠ - ᤀᤠᤴᤆᤡ ᤆᤢᤶ ᤀᤠᤒᤥᤰᤛᤧᤛᤡ ᤔᤧ᤺ᤏᤡ᥅
ᤌᤡᤰ ᤔᤧᤴᤆᤡᤀᤠ ᤗᤧ ᤀᤢ᤺ᤳᤋᤧᤛᤡ॥
ᤂᤶᤓ॥ ᤋᤖ ᤀᤧᤶᤓᤧᤍᤠᤱᤒᤠ ᤔᤏᤠ ᤀᤠᤘᤠ᤹ ᤀᤠᤓᤣᤍᤠᤱᤒᤠ ᤀᤠᤘᤠ᤹ ᤑᤧᤸᤗᤧ - ᤀᤠᤏᤡ ᤕᤠᤰᤌᤢᤱᤒᤠ ᤀᤠᤘᤠ᤹ᤀᤧᤸᤗᤧ -
ᤁᤢᤏᤠᤖᤠ ᤋᤠᤵ ᤑᤧ᤺ᤴᤒᤠᤛᤠᤱ ᤁᤢᤛᤥᤖ ᤋᤠᤵ ᤑᤧ᤺ᤴᤒᤠᤛᤠᤱ ᤌᤧᤕᤠ᤺ᤴᤍᤰ ᤕᤠ᤹ ᤀᤠᤖᤠ᤺ᤰ, ᤏᤢᤖᤡᤰ ᤀᤠᤒᤠ᤺ᤳ ᤀᤤᤳ ᤑᤃᤖ -
ᤂᤴᤏᤧᤴ ᤏᤢᤒᤠ ᤏᤡ ᤋᤧᤳ ᤗᤇ ᤔᤏᤠᤸᤗᤧ॥
ᤀᤠᤏᤡᤃᤧ ᤀᤄᤡ ᤂᤶᤓ ᤘᤠᤕᤡᤃᤧᤸᤗᤧ ᤂᤶᤍᤠᤱ ᤂᤢᤴᤆᤡ ᤏᤠᤖᤠ ᤋᤠᤵ ᤑᤧ᤺ᤴᤒᤠᤛᤠᤱ ᤂᤢᤴᤆᤡ ᤛᤥᤖ ᤋᤠᤵ ᤑᤧ᤺ᤴᤒᤠᤛᤠᤱ -
ᤕᤠ᤹ ᤖᤠ᤺ᤰᤋᤡ ᤐᤣᤃᤡᤃᤧᤸᤗᤧ ᤀᤠᤏᤡᤃᤧ ᤏᤢᤒᤠ ᤏᤡᤛᤢᤶᤛᤡᤶᤒᤧ ᤔᤧᤴᤆᤡᤀᤠᤜᤠ᤹॥
ᤂᤶᤓ ᤂ ᤔᤧᤴᤆᤡᤀᤠᤜᤠ᤹ ᤀᤠᤏᤡᤃᤧᤀᤠᤱ ᤏᤢᤒᤠ ᤔᤧᤏᤡᤛᤡᤃᤧ॥
ᤂᤶᤓᤧᤸᤗᤧ ᤁ ᤂᤧᤏᤧ ᤛᤧᤴ ᤋᤥᤏᤧᤒᤠ -
ᤀᤠᤓᤣᤍᤠᤱ ᤀᤠᤓᤣᤍᤠᤱᤒᤠ ᤔᤧᤴᤆᤡᤀᤠᤜᤠ᤹ ᤔᤧᤘᤠᤕᤧ ᤀᤠᤓᤣᤀᤠᤓᤣᤓᤣᤸᤗᤧ ᤕᤠ᤹ ᤁᤧᤖᤠ᤺ᤰᤋᤡ ᤀᤡᤱᤃᤠ ᤛᤧᤴ ᤋᤥᤏᤧᤒᤠ॥
ᤀᤠᤓᤣᤓᤣᤸᤗᤧ ᤂᤶᤓ ᤕᤠ᤹ ᤁᤧᤖᤠ᤺ᤰᤋᤡ᥅
